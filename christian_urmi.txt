# A8
## The Loan of a Cooking Pot (Yulia Davudi, +Hassar +Baba-čanɟa, N)
(1) xá yuma +málla +Nasràdən| bərrə̀xšələ| bəšk̭álələ +k̭usárta déna mən švàvu.|  màrǝlə| hálli xá dana +k̭usàrta| +báyyən bášlən ɟávo bušàla.| +k̭usárta +ɟúrta lə̀tli.| bəšk̭álolə màyolə +k̭usárta| bušála bašùlələ,| labùlolə,| yávolə mə̀drə| k̭à| švàva.| ʾína tré +k̭usaryay sùrə| mattúyəl ɟàvo.| (2) švàva| màrǝlə| ʾáha tré +k̭usaryàtə| k̭àm muyyévət?| mə̀rrə| +k̭usártət dìyyux| də̀lla| tré xínə mə̀nno.| yávəl k̭àtu| ʾávət basìma,| bitàyələ.| (3) ʾé-šabta xìta| +málla +Nasrádən bərrə́xšəl mə̀drə.| màrələ| +maxlèta,| xa +k̭usárta buš +ɟùrta +byáyəvən.| +málla +Nasràdən| +ʾáynu pə́ltəva +ʾal-xa +k̭usartət švàvə.| nàk̭ša ɟríšəva| +bayyíva ʾày mayyívala| k̭à de| +k̭usártu yuvvàlə| tré xinəda súrə mə̀nno.| xə́šlə mə̀rrə| +byáyən xa +k̭usárta +ɟùrta,| k̭át ʾə́tli ʾàrxə| bàšlən| xùrrac ɟávo.| (4) yávolə ʾe +k̭usárta buš šap̂ə́rta +ɟùrta| k̭á +málla +Nasràdən.| +málla +Nasrádən màyolə| mattúyolə bèta.| šváva bəxzàyələ| xà yuma,| trè-yumə,| xà šabta,| trè šabay,| xà yarxa,| trè yarxə| +k̭usárta lìtən.| ba-dàx víla ʾa +k̭usárta?| mù víla +k̭usárta?| (5) bərrə́xšələ +ʾal +tárrət +màlla,| mára +màlla ṱ-ávət basìma| +k̭usárta mùyyovət ʾátən| cmá +dana k̭àm ʾadíyya,| +bayyə̀nna.| mùt +k̭usárta?| mə́rrə +k̭usárta ʾat-muyyálux m cə́slan k̭at bašlə́tva xùrrac ɟávo.| ʾà| mə̀rrə,| +k̭usàrta,| +k̭usárta mə̀tla.| mə́rrə ba-dàx c-óya mə́tla?!| mə́rrə bas dàx c-óya +k̭usárta yàdla?!|

# B3
## Agriculture and Village Life (Natan Khoshaba, Zumallan, N)
(1) +rǝ̀zza| +ʾárru ci-maštìvala.| +xárta b-ptána +ṱarìvala,| ʾazáva ʾatyàva,| ɟa-mìyya,| hár ɟa-mìyya| k̭at-cùllə ʾáx hàlam ʾavíva| ʾá ʾúprǝt dàha.| (2) ʾìta| +bárt ɟīs +ṱrǝ̀plun,| +ʾárra +ṱripàlun,| sodánta vìla,| +xàrta,| ʾǝ́tvalə šǝ̀tla| šǝ̀mmu,| dúlǝ k̭át màra| čàltuc.| načlìva,| mǝn-dúca xíta mayyìva,| šatlìvalə,| har-ɟa-de-+ʾárra k̭át +ṱə̀ryona,| čún ʾáy vítǝla racǝ̀xta| +hám miyyàntǝla,| +hám +ṱinàntəla.| har-šǝ́tla ɟa-mattéta bǝtpàyǝlǝ.| +dàyǝt?| +ʾàvva| ʾàtxa ʾána xǝ́zyən.| ʾíta bálcǝt k̭ǝsmáttǝ xínəda vìyyǝna| ʾìna| ʾátxa xǝ́zyǝn k̭at-+zǝ̀ryuna.| (3) k̭ámta ʾárru +ṱǝ̀ryona| sodánta k̭át muštíyyona ɟa-mìyya| plíxəna ptànə| xíšǝ tìyyǝna.| ʾadíyya +ṱrak̭ṱùrǝ bərrǝ́xša bitàyəna.| +bǝṱrápuna ʾá ʾúprǝt dà| ɟī́s +bǝxvàṱǝlə.| +xàrta,| máyǝna šatùluna.| (4) +ʾávva c-odívalə càrdə,| +ɟúrə càrdə.| c-avívalə marzǝbbànǝ| k̭át ʾé-+dān malílǝ mìyya,| cúl dúca míyya là-ʾavi| ɟári PtaġribànP| ʾé-+dān maštùvvuna| ʾəsrí +santíme mìyya ʾávi ɟávu| ʾax-ɟṑl.| (5) ʾìta,| c avívalə k̭ošànə.| ʾax-ɟudanànǝ ci-maxívala.| cárda +ɟùrta c-oyáva,| tànax| ʾalpà métrə,| tré-ʾalpə mètrə.| ʾìna| marzəbbáno dvìk̭ǝ k̭at-málya mìyya.| čún +rába maġġúbǝlǝ mìyya.| mláyona ʾáy míyya xà-xča.| míyya-xina là-+ʾamsi ʾázi l-á-yba l-ò-yba| ɟudanànǝ ci-maxíva tánax| k̭ošànǝ ɟaršíva marzəbbàno.| 
(6) +rǝ́zza +maṱìva.| +bárt +mṱìvalǝ,| bí maɟǝ́sta +xazdìvalǝ.| +xazdìva,| dástə dástǝ ci-mattìva.| ʾíta +xàrta| ʾə́t +dána c-+asríva dástə dàstǝ| ʾax-dàrza c-odívalǝ.| šaklìva,| maxíva +ʾal-+ʾarabàna,| lablìva| ɟa-+budràtǝ| xašlìvalǝ.| +dàyǝt?| xašlívalǝ k̭at-+ʾáv tapǝ̀xva| hì| k̭at-tapǝ̀xva.| ʾíta-xina +táma tamməzzìvalǝ,| +darìvalǝ,| šak̭lìva,| lablívalǝ bèta.| (7) túynǝt +rǝ̀zza,| hí +ʾávunda ci-mapləxxívalǝ k̭a-k̭ǝnyànǝ| +dàyǝt?| xína +ʾávun xšìluna| tpìxǝlǝ| ʾó ɟə̀llu| k̭a-k̭ǝnyánǝ c-ámǝs túynu ʾàvǝ.| 
(8) +ʾàrra| crìva c-odáxvala| ʾé-+dān +bayyàxva| +spày +xǝ́ṱṱǝ mayyáva.| xá šíta madmǝxxàxvala.| +ṱlá-ɟa +ṱaràxvala b-ptàna| damxàva xa-šíta.| šīt-trè| ṱ-odàxvala| k̭ošànǝ| b-ɟaršàxva| ɟàvo.| +bár ṱəryàlan,| muštiyyàlan.| k̭àm maštéta,| +bár +zǝ̀ryux| k̭ošànǝ b-ɟaršáxva| k̭at-míyya là bazbǝ́k̭k̭i,| +ʾámsa lablàlun| ʾá táxta k̭a ɟàno| ʾáyya k̭a-ɟàno.| ʾíta ɟàv| dánnə táxtǝ +yəssùra ci-maxàxva| k̭at-míyya là nápli xá dúca.| ʾá +yəssúra c-avíva xáč̭č̭a cǝ̀rya| k̭at-míyya +rappívalun +ʾaràllǝġ,| ʾá báva cúllǝ šatyáva ʾá tàxta.| (9) ʾíta ʾátxa tláy ʾarp̂ì dánə c-avíva +bar-+ʾùydalǝ.| ʾína xá-dana k̭óša ʾánnǝ míyya mǝn-+ʾùllul| cùllǝ| ci-labǝ̀lvalun| cút táxta k̭a-ɟàno.| paràxva,| ci-naplìva| ɟa-dá táxta šatyàva.| dok̭àxvala,| daráxva ɟa-de-xìta.| hì,| cúllǝ ʾátxa maštàxvala.| (10) hì| xina-ʾáha c-avívalan +dána tré-ɟa maštáxvala mìyya.| +muṱrátǝ +rába ʾavìva,| həč-lè maštáxvala ʾáy,| čún ʾǝn-maštáxvala +ràba| ʾi-damxàva.| +xárta +xazdàxvala| dástə dástə +xazdáxva bí … maɟǝ̀sta.| dástə dástə dàrzə c-odáxvala.| +bár dárzə vidàlan,| ɟəddìšǝ ci-maxáxva,| +jammáxvala k̭ùxa k̭úxa.| +xárta bí ɟardùynǝ ʾǝ́tvalan| bí ɟardúynǝ tórǝ ci-maxáxva +ʾallè| ɟaršáxva mayyáxva ɟa-+budràtǝ,| ʾàtxa dóri.| hám ... maxáxva čambàra,| k̭áto ci-tanàxva.| (11) +xárta mǝn-dàha| xá-xa dárza ci-+rappàxva.| xá k̭ésa +yasráxva +ʾal-dó +ʾaràllǝġ| k̭át +yaṱṱáxva +ʾarállǝġ dá ʾárra ʾìcǝlǝ.| ʾìta| xá-xa dárza daràxva| ʾàk̭la ʾi-daráxva tanáxva.| bazbǝk̭k̭àxvalǝ| +xàrta| jánjar ci-mattáxva b-tòrǝ| +yasràxva,| +xadríva hál ʾàha| ʾodívala tùyna.| +xǝ́ṱṱo xina-tapxìva.| +xárta ʾánnǝ šaràxvalun| +jammàxvala| ṱ-odáxvala xàyyan.| cúllǝ ʾá cùlaš| b-dà +pǝ́sla| xà-yarxa| ɟášk̭ǝt ʾǝsrì yumánǝ,| ʾarp̂ì yumánǝ| ʾé-+dana ʾátxa ʾá cúllǝ taxnàxvala| hal-túyna ṱ-odàxva| +jammàxva.| +xàrta| yask̭àxva,| póxa ʾavìva,| +daràxvala| túyna nòšu ʾazǝ́lva,| +xǝ́ṱṱǝ naplíva l-à-yba.| (12) ʾíta b-+jammáxvalun k̭ùxa.| ʾǝt-ɟànan ʾavíva,| ci-mayyàxvalun.| ʾína ʾǝt-+ʾàrbab ʾáviva,| ɟári ʾatíva dā̀j maxívala| ʾàha,| k̭át là šák̭lax mǝ́nno| hál ʾǝ́n +dān-+dána ʾavìlǝ| ʾátǝ +pallìla.| 
(13) càrmada| har-ʾàtxa.| +zarrìvalǝ.| c-avívalǝ mǝn-ɟə̀pta.| parmíva mǝn-dò cárma.| mayyíva +nasvìvala.| c-oyávala čəllàlǝ,| ci-yavvàva.| +xárta ɟári ʾavíva bavàtǝ.| šatlìvala ʾáyda| PtaġribànP| ɟav-bàva.| xà šíta,| trè šǝ́nnǝ| taybərrìvala,| +xárta +ʾànvǝ ci-yavvàvalun.| +ʾànvǝ| hí ʾánnə +ʾànvǝ| zòda ʾavíva,| ʾè-+danta| ɟabìva| sàvza c-odívalun.| varàzan ʾǝ́tvalun.| ci-+mač̭ráxvala varàzan| ʾíta bí +k̭alyàdaš,| +k̭alyàdaš ʾé-+dana ʾǝ́tvalan.| míyyǝt +dáv c-odìvalun.| +mardǝxxívalun ɟa-dó +k̭alyàdašǝ| ʾḗn +ʾànvǝ| dešíva +palṱìvalun.| +xárta b-šatxìvalun.| ʾáni ʾáx šalk̭ìva| k̭at-jáldǝ barzìni.| +ʾal-varázan šaṱxìvalun.| ʾíta bák̭i +šulànǝda| +xámra ci-mayyíva darìva| cǝšmíšǝ c-odìva| nipúxta ʾi-bašlìva| mǝn-dḗn +ʾànvǝ.| tlùvvǝ c-odíva. +rába mǝndiyyànǝ| +ʾǝstifàda c-odíva mǝnné.|
(14) k̭alyá-+dašǝ xa-ɟə̀lla ʾǝ́tva.| ʾo-ɟə́lla ci-mak̭dìvalǝ.| +bár k̭ǝ̀dvalǝ| c-avíva ʾax-cìpa| cùma.| ci-mayyìva| mǝ́nnu +šamṱìva| xašlìva.| ɟa-zámbul ci-mattìvalǝ| ɟa-mìyya,| hál pašǝ̀rva.| +bár pšǝ́rvalǝ +ʾàvun,| ɟa-+k̭azánča b-darìva.| xùto| dé +k̭azànča| +šerìvalǝ| ʾánnə míyya +radxìva.| zámbul +ʾánvǝ malàxvalun| +ṱamšáxvalun ɟa-dḗn mìyya.| labláxva šaṱxàxvalun| čún ʾàni| ʾu-+ʾàvun| c-avǝ́dvalun rànɟə| zàrda.| hì,| jáldǝda šalk̭ìva| ɟa-dḗn míyya jáldǝ ʾi-barzìva.| c-oyáva sàbza.| hì,| ʾáyya mǝn-k̭alyà-+dašǝ.| (15) tlùvvǝ| +k̭anunè| mayyàxva| paršàxvalun| ʾēn-šap̂ìrǝ.| tlúvvǝ xá-cma yumánǝ ʾax-šatxáxvalun +ʾal-varàzan.| xáč̭č̭a ʾax-+č̭amč̭ìva.| +xárta ci-+yasrìvalun.| bì| ʾè +dána| ʾǝ̀tvalan| tànax| +pǝ́ssa +šùlə| +xárta ɟəddàla| b-ɟəddála tandǝllìvalun| ɟa-čuxyàtǝ.| pešìva| sǝ́tva mənné c-+axlìva.| cǝšmìšǝva| mabrǝzzìvalun,| c-+axlìva.| (16) +xàmrǝva| xína +ʾávda +xámra +spày.| šaṱxìvalǝ| ʾḗn míyyu mǝn-ɟávu ʾazìva.| +xárta +marč̭ìvalǝ| darívalǝ ɟa-k̭adàlǝ.| xá-cma yumánǝ pā̀šva| +xárta púmmu ci-+mač̭rìvalǝ.| hàl| ʾǝ́m-+dān +bayyíva šatìva| c-atíva patxìvalǝ| b-+tása šak̭lìva| šatìva.| (17) xína ʾánnǝ mǝ̀rri| +ʾànvǝ| ɟabìvalun,| xáč̭č̭a šaṱxìvalun,| +xárta +marč̭ìvalun.| míyyǝt dàni| jī́s ʾo-púlluš +rappìva| mayyíva ʾǝ́tvalan +línǝ +ɟùrǝ.| ci-malívalun ɟa-dḗn +lìnǝ.| cmá yumánǝ pā̀šva,| +xárta pummé ci-+mač̭rìvalǝ.| pā́šva k̭a-sǝ̀tva k̭át| +màṱǝ| ʾá pátxi šàti mǝ́nnu.| bí +tása šaklìva,| ɟa-vádrə malìva,| mayyíva mattíva ɟa-pí-palgǝt màjlǝs.| ʾìta| ci-+maxdǝ́rriva bí +tàsa.| ʾát b-šatǝ̀tva,| ʾo-xína b-šatíva ʾàtxa l-á-ɟiba.| mǝn-dó +xámra +ʾǝstifàda c-odíva.| 
(18) +xǝ́ṱṱǝ +jammuvvéna k̭ùxa| čún ʾánnǝ ʾət-+ʾàrbab-ina| dā̀j mxayéna| k̭át ʾən-ʾída k̭ǝ̀tla,| ʾá dā́j xàrǝv| k̭át tánǝ ʾá náša ɟnìvelə.| ʾíta b-lélǝ b-yúma +k̭aràvul c-aváxva k̭átu| k̭át ʾa-dā́j ʾída là k̭éta| čún +ʾàrbab| ṱ-atìva| taníva ʾát ɟnìvǝt mǝ́n| … mǝn-dánnə +xǝ̀ṱṱǝ.| ʾíta dā́j ci-maxìvalǝ| hál de-+dā́n k̭at-ʾatíva +pallìvalun.| +ʾǝsrà yumánǝ,| ʾǝsrí yumánə +dàna ʾoyáva,| ṱ-atíva +pallìvalun.| pálɟə +ʾàv šakǝ́lva| pálɟǝ ʾàxnan mayyáxvalǝ.| (19) ʾína dā̀j ci-maxívalǝ.| ʾína +xǝ́ṱṱǝt ɟànan ʾavíva,| +ʾarránǝt ɟànan,| dā́j lè maxáxva.| +jammáxvalun k̭ùxa,| +bérašǝ b-lablàxvalun.| ʾə́n ʾǝt-+ʾàrbab ʾáviva,| ʾǝ́m-+dān xóšu tìvala,| ṱ-atíva pallìvalǝ.| ʾíta dā̀j maxívalun| ʾánnǝ cùllǝ| k̭át ʾída k̭ə̀tla,| màhlum ʾodáni| k̭át ʾáti mǝn-dánnə ɟnìvǝt.| ʾǝ́tvalǝ xá nàša| +bérašǝ ʾatíva maxìvalun| c-azǝ̀lva.| mòriša,| c-atìva,| cúllǝ +xadǝ̀rvalun| xázzǝ ʾǝ́m dā́j xrìvǝlǝ.| ʾǝn-ʾávǝ xrìva,| tanìva| ʾáti ɟnìvǝt ʾád-lelǝ mǝn-dáha.|
(20) xína cút cárma k̭a-ɟànu| cút cárma k̭a ɟànu.| ʾána mār-càrmǝvǝn,| zarzǝ́nva xa-dána +čòla.| ʾíta ʾavǝ́nva mār-zùyza,| xá +čóla banǝ́nvala b-càrpəč.| ṱ-odǝ́nvala bèta k̭a-ɟáni.| ʾíta lǝ̀tli,| lḕn mār-zúyza,| b-k̭èsǝ| xa-dána +čòla b-zarzǝ́nva.| b-yask̭ǝ́nva yatvǝ́nva +ʾàllo.| ʾá cárma xamǝ̀nvalǝ.| mǝn-rǝ́k̭k̭a ʾícǝt ɟináva +vǝ̀rvalǝ| xazzǝ̀nvalǝ.| tanǝ́nva ʾáy +pǝ́llan-cás ʾá mǝndíyyi k̭àm bǝɟnávut?| hál de-+dánǝt ʾánnǝ +ʾánvǝ +maṱìva,| ɟabáxva k̭át mayyáxvalun bèta,| c-aváxva +tàma.| b-lélǝ ʾi-damxàxva| b-yúma … ci-yatvàxva.| ʾe-+dána rìša ci-maxáxva,| ʾína b-lélǝ ʾax-jám damxáxva k̭amè,| +ʾal-de-+čòla| ʾi-damxáxva hal-mòriša| k̭at-là lablívalun ʾēn-carmánan +ʾánvan.|
(21) ɟa-+budràtǝ| ʾè-ɟa| póxa +rába xàč̭č̭a c-avíva.| ʾàdi| ʾánnǝ +xǝ̀ṱṱǝ cúllǝ| b-jànjar| vídǝx tùyna.| mǝ́xyǝx xàyyan.| ʾíta bǝspárǝx póxa ʾatìni| k̭át +daràxlun.| póxa lèlǝ bitáya.| ʾíta ʾé-+dān bitàyǝlǝ,| xína ʾádi ʾícǝ ṱ-ívax +bǝrxàṱǝx| bǝsyák̭a +ʾal-dá xáyyan +darùvvǝx.| (22) ʾìta| ʾadìyya| ʾálaha munyə́xxət +màma ʾÁzǝz| Yulìyya,| hǝ̀nna| šə́mmǝt +xanìmu,| Làyya,| máyəla +cavùtra.| ʾáha +darùvvǝlǝ| ʾìta| rǝ́k̭k̭a m-àxxa| +tvalètu bitáyǝla.| màrǝlǝ| ʾá +xàlta| xréta là yávva,| +rába spàyiva.| lḕl +bǝddá| cavùtra +ʾáxǝl| yan-ʾázǝl +ʾal-dò-riša| yán póxa +dàrǝ,| čún póxa cút +dána lè ʾátǝ.| ʾíta +ràba| hár lè manšáxlǝ,| k̭ùya,| ʾíta +budrátǝ +rába nàšǝna| ʾá +xábra tanùvvulǝ.| 
(23) tùttun| +bǝr-+zárro +rába dàyk̭ǝlǝ.| +ràba dáyk̭ǝlǝ.| ʾìta| ʾàha| ʾadìyya| +zarràxla| c-ódax bàva| tarsàxla| ʾátxa +ràmta ʾoyáni.| mašvàxla,| +taptǝppàxla.| ʾó +bǝr-+zárra ʾi-daráxlǝ +tàma| bazbǝk̭k̭àxlǝ.| +xárta pā̀n dárax +ʾàllo.| +xàrta| yùma| trè ɟá| ci-maštàxla ʾáha.| ɟa-susàpan| míyya +maryǝ́ssax +ʾàllo.| ʾarp̂í yumànǝ| mìyya ci-yavváxla.| ʾá c-óya šǝ̀tla.| ʾarp̂í yumánǝ míyya ci-dárax +ʾàllo| k̭át ʾá +yàrma| šǝ̀tla.| (24) +xarta +ʾárrǝt tùttun| losànǝ ṱ-oyáni.| cùllǝ| b-tòxmak̭| +k̭aṱk̭ǝṱṱàxla| ʾóya dàk̭ta.| ʾárra ʾádi xà +ʾək̭ṱàrəla| tré +ʾǝk̭ṱàrǝla.| cúllǝ b-nàpla| +k̭aṱk̭ǝṱṱàxla.| +xárta cùllǝ| +cardùvar ɟáršax.| bavátǝ sùrǝ súrǝ ṱ-odáxla.| xòb.| (25) +xàrta| ṱ-ázax m-dēn-cárdǝ b-nàčlax| màyyax| +ʾal-dánnə bavàtǝ| cúllǝ šatlàxla.| cúllǝ šatlàxla.| +ṱlá míyyə b-yavvàxla.| +xàrta xá-cma +dána ʾáha b-šok̭àxla,| ɟáno dok̭àla.| +xárta maštàxla| vàr mattáxla.| vàr mattáxla.| ʾíta ʾá víla xá-xča +ràmta.| ʾǝ́n +ʾǝ̀dda ʾavíla| ci-+ʾedàxla.| hì| +ʾedàxla.| (26) tílan túttun víla xá k̭òmi| +ṱárpǝ yuvvǝ̀lla.| +ṱárpo ɟášk̭ax +mə́ṱyǝna mǝn-ʾǝ̀ltǝx.| mǝn-ʾǝltíxo c-ávax cúl +dána +ṱlá +ṱárpǝ ɟabùvvǝ.| móriša jáldǝ c-àzax,| ɟa-xǝ́mma là-ʾavini.| ʾé-+dān xǝ̀mma ʾoyáni,| lè-ʾoya,| šanšǝ̀lla,| là-+ʾamsax ɟabáxla.| ʾína móriša jàldǝ,| yúma lá zràk̭a,| c-ázax ɟabàxǝn| málax ɟa-+k̭ǝrṱàlǝ,| +ṱénax +ʾal-+xàsan| mayyàxǝn| bèta.| (27) b-yàtvi| ʾànnə| +ṱárpa +ṱárpa b-+xmàṱa +moríla.| ʾá tùttun| cút +ṱárpa k̭a-ɟánu b-+xmàṱa +moríla.| m-+xmáṱa b-daríla +ʾal-ɟǝddàla,| ɟaršíla +ʾal-ɟəddàla.| ʾǝ́tlan xarràɟǝ| +tùrsǝx| míxǝ mǝ́xyǝx ʾá-yba ʾò-yba.| ʾá ɟǝddála tre mètrǝlǝ.| xá ríšu mak̭k̭ǝttáxlǝ l-ò-yba| xá ríšu l-à-yba.| mǝ́lyǝlǝ tùttun.| xaráɟǝ malàxla,| mattáxla k̭am-yùma.| ʾáha bǝt-bàrza.| (28) +bár brǝ̀zla,| +jammàxǝn| dastì dástə| máyyax maxàxla| +ʾàmbar.| +bár mǝxyálan +ʾàmbar,| bǝt-péša čerìyyǝ,| sǝ́tva tìlǝ.| xína +šùla| mǝn-dǝ́šta +jùmmox,| prǝ̀k̭tǝla.| ṱ-àtax| mǝn-+ʾàmbar| +k̭érax xá dúca +čàlǝ| macsàxla| k̭àt| tandǝlláxla +tàma,| ʾáha nammǝ̀nna| čún barùztǝla.| (29) +tàma| ɟa-dé +čàlǝ| ɟa-+ʾàrra +k̭ìrox,| tandǝlláxla +tàma| cúllǝ ʾàha| xá lélǝ pèša.| +xárta b-ràcxa,| mayyàxla,| daráxla bèta.| ɟǝddála sapk̭àxlǝ| dána dána ʾǝt-páršàxla| smúk̭ta +ʾal-xà-yba| ʾé xrǝ́vta +ʾal-xà-yba,| zàrda +ʾal-xà-yba.| cúllǝ dastì dástə ṱ-odáxla.| +dàyǝt?| (30) +bár dástə dástǝ b-xarzáxla +tàmma,| +xarta ʾǝ́tlan sandùk̭a,| ʾáha cùllǝ| ʾánnə dástǝ mattáxlun ɟa-dá sandùk̭a| ʾàtxa.| +xárta ʾá sandùk̭a| jvàla ʾǝ́tlǝ ʾátxa.| ɟa-dá jvála cùllǝ| sǝ́k̭tǝla ɟa-dá sandùk̭a.| manɟána b-+xalsàxla| ʾá sandúk̭a b-+yasràxlǝ,| jvàla.| túttun péša ɟa-ɟvàla.| ʾìta| cúllǝ ʾá túttun b-dá +pǝ́sla +ṱárpa +ṱàrpa| mǝ́xyox b-+xmàṱa| múyyox mubrǝ̀zzox| +xárta +ṱárpa +ṱárpa bǝt-paršàxla,| ṱ-odáxla dàsta,| maxáxla ɟa-dá sandùk̭a.| mǝn-sandúk̭a +xárta b-labláxla mdìta,| b-zabnàxla.| túttun xà-xča +šúla ʾǝ́tla.| taryǝssàr yárxǝ +šúla ʾǝ́tla| xá-dana tùttun.| +šúlo dàyk̭ǝlǝ| +rába +ʾajjǝzzànǝlǝ.| 
(31) +heyvánǝ c-avìvalan| cút náša +ṱlá +ʾàrp̂a.| ʾǝ́tvalan pàɟa.| ʾǝ̀tvalun| dúcǝt +xàlta| ʾátxa +tursḕxva| láxxa c-+asràxva,| m-+támma xúrrac daràxva,| c +axlìva| yónja tùyna.| ʾíta sǝ́tva lè +palṱíva.| k̭àrta c-oyáva.| hár ci-pešíva ɟa-pàɟa.| yúma ṱlá-+danǝ xuté tammǝzzàxvalǝ.| +xálta yavvàxvalǝ| b-vádra mayyáxva maštàxvalun.| ʾìta| ʾǝ́tvalan k̭ǝnyànǝt| ʾàrra,| másalan tòrǝ tanáxva| k̭át ptàna ṱ-ódax biyyé.| ʾǝ́tvalan k̭ǝnyánǝt +xlàva.| +xálva ci-+xalvìvalun.| šíta xá-ɟa yadlìva.| ʾíta +xálvǝt dànnǝ| maplǝxxàxvalǝ| mǝ́šxa c-odìva.| +xálva šatìva.| +cárra ci-+palṱíva mǝn-dò| +xàlva.| +ṱlá +ʾarp̂à mǝndiyyánǝ| zarzìva| mǝn-dḗn tavǝryày.| xayyútǝt +bar-náša ʾé-+dana ɟa-mavày| bí k̭ǝnyànǝva.| lǝ̀tva xá-mǝndi.| +xálva c-odíva +xalvìva,| +cárra +palṱìva,| mǝ́šxa c-odìva| k̭át +k̭usartè bašlívala.| +k̭èṱa,| +háva šxǝ̀nvala,| c-azìva,| móriša c-azìva,| +berášǝ xína c-atíva ga-pàɟa| k̭át +xalvìvalun.| 
(32) bətvàtǝ| ʾǝ́tvalan ʾé-+dana bətvàtǝ| +ɟùrǝ ʾǝ́tvalan.| cùllǝ| cùlpat| xamšà-rišǝ,| ʾǝštà-rišǝ| cúllǝ ɟa-xà béta ci-damxáxva.| tanùyra ʾǝ́tvalan,| tanùyra ʾátxa.| ʾánnə k̭ǝnyànǝ| ʾé šǝxté ci-mabrǝzzàxvala| c-oyáva càmrǝ.| sǝ̀tva| ʾáy +šeràxvala| ɟa-dá tanùyra.| ʾíta b-móriša +šerìvalǝ| ʾá cúllǝ ʾàni| +p̂aṱúxǝ cámrǝ c-avíva k̭ǝ́ṱma +táma šaxìna.| hál do-móriša xína ʾá tanùyra| c-avíva šaxìna.| +jammáxva ʾátxa marzǝbbànu| xá-dana jánnǝ ɟaršáxva +ʾal-ʾak̭làtan| c-atvàxva.| (33) ʾìta| k̭árta c oyàva| +rába xelànta.| tàlmǝ,| mìyya c-avívalan| ɟa-dánnə tàlmǝ.| c-aváxva mutté ɟa-bèta| ʾátxa xrizè.| móriša k̭emáxva ɟášk̭ax muɟdǝ̀llǝ.| ʾáxnan +támma dmìxǝx| ʾánnǝ láxxa ɟdìla,| tálmǝ muɟdǝ̀llə.| ʾátxa k̭àrta c-oyáva.| lǝ́tvalan +rába šxùnta.| ʾáxči ʾó tanùyra.| b-yùma| b-+dáv šaxnàxva,| b-lélǝda ṱ-oráxva xút xlèpa| damxàxva.| k̭árta +rába c-oyàva.| ɟa-batvàtǝ| mǝ̀rri| míyya mattáxvalun +tàmma,| móriša k̭emáxva ɟášk̭ax muɟdǝ̀lləna.| ʾáxnan láxxa dmìxǝx,| míyya +támma muɟdǝ̀llǝna.| ʾàtxa k̭árta c-oyáva.| (34) ʾǝ́tvalan xá dána šak̭ìyya| c-atyáva mǝ́n màta.| ʾíta ʾáyya ci-maɟdǝllàva +rába.| ʾálaha mánǝx motánux bàbi| cul-máta c-atyáva +tàma| malyáva mìyya,| ʾíta cúl dū́c ci-maɟdǝ̀lva ɟdíla,| +šamǝ̀ṱvalǝ.| ʾó-yuma bǝt-malìva| b-lélǝ xína muɟdǝ̀llǝlǝ.| xína b-+šamǝ̀ṱva.| xá +dánta ʾá ɟdíla xà-xča p̂ṱ-avíva| tálmǝ lè +maṱíva +ʾal-míyya.| bí +xólǝ ci-+pašṱìvalun,| malìva| ʾíta ɟaršìvalun,| čùn| cút yúm ɟdíla xá-xča muɟdǝ̀llǝlǝ| b-+šamṱàxvalǝ,| k̭údmǝ xìna muɟdǝ́llǝlǝ.| ʾá +xlimúytu xá-xča ɟdíla c-oyàva.| (35) xayyùta| +rába +ʾajjǝzzànta xayyútǝva.| lǝ́tva +xàlta.| xà +dánta| +xǝ́ṱṱǝ lǝ̀tva.| +rába basùrǝva.| +xaltè| láxmǝt +sàrǝva,| dǝ̀xnǝva.| +xárta +xárta nášǝ xǝ́šlun Rùsya +šúlǝ| muyyílun zùyza +šúlǝ.| šk̭ǝ́llun +ʾarrànǝ| xǝ̀ṱṱǝ +zrílun.| dé dé dé dè,| tìlun,| xìna,| +xǝ́ṱṱǝ zǝ̀dlun.| +ʾálma +šurílǝ +xǝ̀ṱṱǝ xína| +sárǝ là +xǝ́llǝ,| tanàxən,| dǝ́xna là +xǝ́llǝ.| hár +xǝ̀ṱṱǝ +xǝ́llǝ.| (36) dí nixà níxa| +ʾálma k̭ǝnyànǝ zvǝ́nnǝ dé.| +xlǝ̀vlǝ| +xalvè +xǝ́llǝ,| mǝšxè +xǝ́llǝ.| +dàyǝt?| ʾánnǝ cùllǝ| +xárta +xàrta,| ʾína ʾēn-šǝ̀nnǝ| +rába ʾáxnan k̭at-sùrǝxva| mǝ́nnan k̭ám-+dana ʾatyánǝt Rùsya| +ʾurusnáyǝ tílun +ʾÌran,| +rába +casəbbùytǝva,| +ràba.| ʾǝ́t nášǝ láxma lè máčxi +ʾaxlíva.| ʾánnə mǝššǝlmànǝ| ʾǝ̀tva| k̭úrbǝt māt-dìyyan| ʾàxnan| čarùyxǝ,| ɟǝ́ldǝt k̭ǝnyánǝ c-odívalǝ čarùyxǝ| +sòlǝ.| ʾíta c-avíva +prìṱǝ,| +rappívalun +ʾal-+k̭ǝ̀ṱma.| +k̭ǝ́ṱma sapk̭ìva,| ʾǝ́tvalan +k̭ùxa| ʾátxa +k̭ǝ́ṱmǝt tanúyra sapk̭ívalǝ +tàma.| ʾḗn čarùxǝ| b-lélǝ c-atìva| mačxìvalun| ṱ-azíva marcǝxxìvalun| +xallìvalun| ʾáni ṱ-+axlìvalun.| ʾátxa cǝ́pna ʾìva.| 
(37) ɟa-màta| bètǝva| ʾǝ̀tvalun| čimànǝ,| čimànǝ ʾǝ́tvalun.| bí +mèra| parmíva čìmǝ| ʾáx +pǝ́slǝt càrpǝč.| dok̭íva +ṱìna| čìma mattíva,| ṱìna mattíva,| xína čìma mattíva,| +ṱìna.| ʾǝ́ttǝn háda banìvalun.| ʾǝ́ttǝn cúllǝ bí +ṱìna ci-banívalun.| ṱína ʾátxa ci-+mamṱìvalǝ| +k̭ùya ʾavíva.| ci-maxíva ʾàtxa| bənnàvra,| b-yask̭íva hál +k̭aryàtǝ| +ṱlà métrǝ.| (38) +xárta ʾǝ́tva k̭èsǝ| parmàxva| mayyáxva daràxva ʾátxa.| k̭aryày ci-tanáxvalun.| ʾíta lǝ̀tva xá mǝ́ndi +ʾallé,| ci-rappáxva pardùvvǝ.| +ʾàl pardúvvǝ| zìlə daráxva.| zìlǝ ʾǝ́tva,| +ràbǝna.| +xazdàxva,| mayyáxva daràxva| k̭at-ʾúpra là-ʾaviva.| +xàrta| +malèta daráxva| +taptǝppàxvalǝ.| +xárta +mač̭ràxvalǝ.| Pmaxsū́sP ʾúpra ʾi-mačxàxva,| mačxáxva ʾùpra,| míyya daràxva| dašdǝššàxvalǝ.| ʾá +ṱína c-odáxvalǝ k̭ùya.| +malèta tanáxvala.| mask̭áxvala vádra vàdra| +ʾál +rùyšan.| (39) +tàma| daràxvala| k̭át zíla dǝ̀ryux| +ʾal-dó zìla| k̭át lá nápǝl ʾǝ̀ltǝx.| xamìvalǝ| ʾēn-pardùvvǝ| ʾḕn| +k̭aryàtǝ,| lá k̭ámta +k̭aryàtə daráxva,| +xárta pardùvvǝ daráxva,| +xárta zìla daráxva,| +xárta ʾé +maléta b daràxva.| dašdǝššàxvala| ci-+mamṱàxvala| ʾátxa +spày ʾáx| c-oyáva ʾax-+dàta| k̭át +spáy tàpya.| +xárta k̭át barǝ́zva ʾá sápar +mač̭riyyàna| dok̭àxva| tùyna +xoṱáxva ɟávu.| jī́s +mamṱàxvalǝ,| +mač̭ràxva.| ʾó túyna lè šavǝ́k̭va| ʾá +ṱína p̂ak̭k̭ìni.| c-avíva ʾátxa dvìk̭u.| ɟáv +mač̭riyyána tùyna ci-+xoṱáxva,| +mač̭ràxvalǝ.| (40) xá-dana tanúyra +ʾak̭ràxva.| mǝn-mdíta zonàxva,| mayyàxva,| mattàxvalǝ.| ʾúdyu móriša +šeràxva| hál k̭údmǝ +mòriša.| bí šxúntǝt +dávun +jammàxva| xá dàna| marzǝbbánu xa-júlla ɟaršáxva +ʾal-ʾak̭làtan| k̭at-šxùnta yavvǝ́lva.| k̭átan xayyúta ʾàtxǝva.| (41) ʾé +dána lǝ̀tvalan tré tabàk̭ǝ,| măɟár +ʾotàġǝ +matrǝssáxvalun| tré tabák̭ǝ xuté ʾavíva másalan +ʾambàrǝ ʾodáxva.| +dàyǝt?| xúto +ʾàmbar| c-odáxva mǝ̀ndi| +jammàxva,| cǝšmìšǝ,| ɟòzǝ.| túttun ʾavìvalan,| +ʾal-dēn-+k̭aryáy túttun ci-maxàxva| xarzàxvala,| péšava +tàma.| bétada xà-dana c-ávǝ.| ɟàšk̭ǝt| +ʾǝsrà ríšǝ| taryǝssàr ríšǝ ɟa-xà béta ʾi-damxáxva,| cúllǝ ʾàtxa šaváxva.| k̭ártada +ràba c-oyáva,| ʾìna xína| lìpǝxva| +ʾal-dó +hávǝt de-+dànta.|